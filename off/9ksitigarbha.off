^pb1^ak#ksitigarbha【地藏】^folio#ksitigarbha1【地藏經】^bk#ksitigarbha〔地藏菩薩本願經〕卷上^lb^au〔唐于闐國三藏沙門實叉難陀譯〕
^lb^ck1〔忉利天宮神通品第一〕
^lb如是我聞：
一時，佛在忉利天，為母說法。
爾時，^lb十方無量世界，不可說不可說一切諸佛，及^pb2大菩薩摩訶薩，皆來集會。
讚歎釋迦牟尼佛，^lb能於五濁惡世，現不可思議大智慧神通之^lb力，調伏剛強眾生，知苦樂法，各遣侍者，問訊^lb世尊。
是時，如來含笑，放百千萬億大光明雲——
^lb所謂大圓滿光明雲、大慈悲光明雲、大智慧^pb3光明雲、大般若光明雲、大三昧光明雲、大吉^lb祥光明雲、
大福德光明雲、大功德光明雲、大^lb歸依光明雲、大讚歎光明雲。
放如是等不可^lb說光明雲已，又出種種微妙之音——
所謂檀波^lb羅蜜音、尸波羅蜜音、羼提波羅蜜音、毘離耶^pb4波羅蜜音、禪波羅蜜音、般若波羅蜜音、
慈悲^lb音、喜捨音、解脫音、無漏音、智慧音、大智慧音、^lb師子吼音、大師子吼音、雲雷音、大雲雷音。

出^lb如是等不可說不可說音已，娑婆世界及他^lb方國土，有無量億天龍鬼神，亦集到忉利天^pb5宮。
所謂四天王天、忉利天、須焰摩天、兜率陀^lb天、化樂天、他化自在天、梵眾天、梵輔天、大梵^lb天、
少光天、無量光天、光音天、少淨天、無量淨^lb天、遍淨天、福生天、福愛天、廣果天、
無想天、無^lb煩天、無熱天、善見天、善現天、色究竟天、摩醯^pb6首羅天，乃至非想非非想處天，
一切天眾、龍^lb眾、鬼神等眾，悉來集會。

復有他方國土，及娑^lb婆世界海神、江神、河神、樹神、山神、地神、川澤^lb神、苗稼神、晝神、
夜神、空神、天神、飲食神、草木^lb神，如是等神，皆來集會。

復有他方國土，及娑^pb7婆世界諸大鬼王——
所謂惡目鬼王、噉血鬼王、^lb噉精氣鬼王、噉胎卵鬼王、行病鬼王、攝毒鬼^lb王、慈心鬼王、福利鬼王、大愛敬鬼王，如是等^lb鬼王，皆來集會。

爾時，釋迦牟尼佛告文殊師^lb利法王子菩薩摩訶薩：
「汝觀是一切諸佛菩^pb8薩，及天龍鬼神，此世界，他世界，此國土，他國^lb土，如是今來集會，到忉利天者，汝知數不？」
文^lb殊師利白佛言：「世尊！若以我神力，千劫測度，^lb不能得知。」
佛告文殊師利：「吾以佛眼觀故，猶^lb不盡數。
此皆是地藏菩薩久遠劫來，已度、當^pb9度、未度，已成就、當成就、未成就。」
文殊師利白^lb佛言：「世尊！我已過去久修善根，證無礙智，聞^lb佛所言，即當信受。
小果聲聞、天龍八部，及未^lb來世諸眾生等，雖聞如來誠實之語，必懷疑^lb惑，設使頂受，未免興謗。
唯願世尊，廣說地藏^pb10菩薩摩訶薩因地作何行、立何願，而能成就^lb不思議事？」
佛告文殊師利：「譬如三千大千世^lb界，所有草木叢林，稻麻竹葦，山石微塵，
一物^lb一數，作一恒河，一恒河沙，一沙一界。
一界之^lb內，一塵一劫，一劫之內，所積塵數，盡克為劫。
^pb11地藏菩薩證十地果位已來，千倍多於上喻。
^lb何況地藏菩薩在聲聞、辟支佛地。
文殊師利！^lb此菩薩威神誓願，不可思議。
若未來世，有善^lb男子、善女人，聞是菩薩名字，或讚歎，或瞻禮，^lb或稱名，或供養，
乃至彩畫、刻鏤、塑漆形像，是^pb12人當得百返生於三十三天，永不墮惡道。

「文^lb殊師利！是地藏菩薩摩訶薩，於過去久遠不^lb可說不可說劫前，身為大長者子。
時世有佛，^lb號曰師子奮迅具足萬行如來。
時長者子，見^lb佛相好，千福莊嚴，因問彼佛：『作何行願，而得^pb13此相？』
時師子奮迅具足萬行如來告長者子：^lb『欲證此身，當須久遠度脫一切受苦眾生。』
「文^lb殊師利！時長者子，因發願言：
『我今盡未來際^lb不可計劫，為是罪苦六道眾生，廣設方便，盡^lb令解脫，而我自身，方成佛道。』
以是於彼佛前，^pb14立斯大願，于今百千萬億那由他不可說劫，^lb尚為菩薩。

「又於過去，不可思議阿僧祇劫，時^lb世有佛，號曰覺華定自在王如來。
彼佛壽命，^lb四百千萬億阿僧祇劫。
像法之中，有一婆羅^lb門女，宿福深厚，眾所欽敬；行住坐臥，諸天衛^pb15護。
其母信邪，常輕三寶。
是時聖女，廣說方便，^lb勸誘其母，令生正見。
而此女母，未全生信，不^lb久命終，魂神墮在無間地獄。
時婆羅門女，知^lb母在世不信因果，計當隨業，必生惡趣。
遂賣^lb家宅，廣求香華，及諸供具，於先佛塔寺，大興^pb16供養。
見覺華定自在王如來，其形像在一寺^lb中，塑畫威容，端嚴畢備。
時婆羅門女，瞻禮尊^lb容，倍生敬仰。
私自念言：『佛名大覺，具一切智，^lb若在世時，我母死後，儻來問佛，必知處所。』
時^lb婆羅門女，垂泣良久，瞻戀如來。
忽聞空中聲^pb17曰：『泣者聖女！勿至悲哀，我今示汝母之去處。』
^lb婆羅門女合掌向空，而白空曰：『是何神德，寬^lb我憂慮。
我自失母已來，晝夜憶戀，無處可問^lb知母生界。』
時空中有聲，再報女曰：『我是汝^lb所瞻禮者，過去覺華定自在王如來。
見汝憶母，^pb18倍於常情眾生之分，故來告示。』
婆羅門女聞^lb此聲已，舉身自撲，支節皆損。
左右扶侍，良久^lb方穌，而白空曰：『願佛慈愍，速說我母生界。
我^lb今身心，將死不久。』
時覺華定自在王如來告^lb聖女曰：
『汝供養畢，但早返舍。端坐思惟吾之^pb19名號，即當知母所生去處。』
「時婆羅門女，尋禮^lb佛已，即歸其舍。
以憶母故，端坐念覺華定自^lb在王如來，經一日一夜。
忽見自身，到一海邊。
^lb其水涌沸，多諸惡獸，盡復鐵身，飛走海上，東^lb西馳逐。
見諸男子女人，百千萬數，出沒海中，^pb20被諸惡獸爭取食噉。
又見夜叉，其形各異，或^lb多手多眼，多足多頭，口牙外出，利刃如劍，
驅^lb諸罪人，使近惡獸，復自搏攫，頭足相就。
其形^lb萬類，不敢久視。
時婆羅門女，以念佛力故，自^lb然無懼。

「有一鬼王，名曰無毒，稽首來迎，白聖^pb21女曰：
『善哉！菩薩何緣來此？』
時婆羅門女問鬼^lb王曰：『此是何處？』
無毒答曰：『此是大鐵圍山西^lb面第一重海。』
聖女問曰：『我聞鐵圍之內，地獄^lb在中，是事實不？』
無毒答曰：『實有地獄。』
聖女問^lb曰：『我今云何，得到獄所？』
無毒答曰：『若非威神，^pb22即須業力，非此二事，終不能到。』
聖女又問：『此^lb水何緣，而乃涌沸？多諸罪人，及以惡獸？』
無毒^lb答曰：『此是閻浮提造惡眾生新死之者，經四^lb十九日後，
無人繼嗣為作功德，救拔苦難，生^lb時又無善因，當據本業所感地獄，自然先渡^pb23此海。
海東十萬由旬，又有一海，其苦倍此。
彼^lb海之東，又有一海，其苦復倍。
三業惡因之所^lb招感，共號業海，其處是也。』
聖女又問鬼王無^lb毒曰：『地獄何在？』
無毒答曰：『三海之內，是大地^lb獄，其數百千，各各差別。
所謂大者，具有十八。
^pb24次有五百，苦毒無量。
次有千百，亦無量苦。』
聖^lb女又問大鬼王曰：『我母死來未久，不知魂神^lb當至何趣？』
鬼王問聖女曰：『菩薩之母，在生習^lb何行業？』
聖女答曰：『我母邪見，譏毀三寶。設或^lb暫信，旋又不敬。死雖日淺，未知生處。』
無毒問^pb25曰：『菩薩之母，姓氏何等？』
聖女答曰：『我父我母，^lb俱婆羅門種。
父號尸羅善現，母號悅帝利。』
無^lb毒合掌，啟菩薩曰：『願聖者却返本處，無至憂^lb憶悲戀。
悅帝利罪女，生天以來，經今三日。
云^lb承孝順之子，為母設供、修福，布施覺華定自^pb26在王如來塔寺。
非唯菩薩之母得脫地獄，應^lb是無間罪人，此日悉得受樂，俱同生訖。』鬼王^lb言畢，合掌而退。
婆羅門女，尋如夢歸。
悟此事^lb已，便於覺華定自在王如來塔像之前，立弘^lb誓願：
『願我盡未來劫，應有罪苦眾生，廣設方^pb27便，使令解脫。』」
佛告文殊師利：「時鬼王無毒者，^lb當今財首菩薩是。
婆羅門女者，即地藏菩薩^lb是。」
^lb^ck2〔分身集會品第二〕
^lb爾時，百千萬億不可思、不可議、不可量、不可^pb28說、無量阿僧祇世界，所有地獄處，
分身地藏^lb菩薩，俱來集在忉利天宮。
以如來神力故，各^lb以方面，與諸得解脫從業道出者，
亦各有千^lb萬億那由他數，共持香華，來供養佛。
彼諸同^lb來等輩，皆因地藏菩薩教化，永不退轉於阿^pb29耨多羅三藐三菩提。
是諸眾等，久遠劫來，流^lb浪生死，六道受苦，暫無休息。
以地藏菩薩廣^lb大慈悲，深誓願故，各獲果證。
既至忉利，心懷^lb踊躍，瞻仰如來，目不暫捨。

爾時，世尊舒金色^lb臂，摩百千萬億不可思、不可議、不可量、不可^pb30說、
無量阿僧祇世界諸分身地藏菩薩摩訶^lb薩頂，而作是言：
「吾於五濁惡世，教化如是剛^lb強眾生，令心調伏，捨邪歸正。
十有一二，尚惡^lb習在。
吾亦分身千百億，廣設方便。
或有利根，^lb聞即信受。
或有善果，勤勸成就。
或有暗鈍，久^pb31化方歸。
或有業重，不生敬仰。
如是等輩眾生，^lb各各差別，分身度脫。
或現男子身，或現女人^lb身，或現天龍身，或現神鬼身，或現山林川原、^lb河池泉井，利及於人，悉皆度脫。
或現天帝身，^lb或現梵王身，或現轉輪王身，或現居士身，或^pb32現國王身，
或現宰輔身，或現官屬身，或現比^lb丘、比丘尼、優婆塞、優婆夷身，
乃至聲聞、羅漢、^lb辟支佛、菩薩等身，而以化度。
非但佛身，獨現^lb其前。
汝觀吾累劫勤苦，度脫如是等難化剛^lb強罪苦眾生。
其有未調伏者，隨業報應。
若墮^pb33惡趣，受大苦時，汝當憶念吾在忉利天宮，殷^lb勤付囑。
令娑婆世界，至彌勒出世已來眾生，^lb悉使解脫，永離諸苦，遇佛授記。」
爾時，諸世界^lb分身地藏菩薩，共復一形，涕淚哀戀，白其佛^lb言：
「我從久遠劫來，蒙佛接引，使獲不可思議^pb34神力，具大智慧。
我所分身，遍滿百千萬億恒^lb河沙世界。
每一世界，化百千萬億身。
每一身，^lb度百千萬億人，令歸敬三寶，永離生死，至涅^lb槃樂。
但於佛法中，所為善事，一毛一渧，一沙^lb一塵，或毫髮許，我漸度脫，使獲大利。
唯願世^pb35尊不以後世惡業眾生為慮。」如是三白佛言：^lb「唯願世尊不以後世惡業眾生為慮。」
爾時，佛^lb讚地藏菩薩言：「善哉！善哉！吾助汝喜。
汝能成^lb就久遠劫來，發弘誓願，廣度將畢，即證菩提。」
^lb^ck3〔觀眾生業緣品第三〕
^pb36爾時，佛母摩耶夫人，恭敬合掌，問地藏菩薩^lb言：
「聖者！閻浮眾生，造業差別，所受報應，其事^lb云何？」
地藏答言：「千萬世界，乃及國土，或有地^lb獄，或無地獄，或有女人，或無女人，或有佛法，
^lb或無佛法，乃至聲聞、辟支佛，亦復如是。
非但^pb37地獄，罪報一等。」
摩耶夫人重白菩薩：「且願聞^lb於閻浮罪報，所感惡趣。」
地藏答言：「聖母！唯願^lb聽受，我麁說之。」佛母白言：「願聖者說。」
爾時，地^lb藏菩薩白聖母言：「南閻浮提罪報，名號如是：
^lb若有眾生，不孝父母，或至殺害，當墮無間地^pb38獄，千萬億劫，求出無期。
若有眾生，出佛身血，^lb毀謗三寶，不敬尊經，亦當墮於無間地獄，千^lb萬億劫，求出無期。
若有眾生，侵損常住，點污^lb僧尼，或伽藍內，恣行淫欲，或殺或害，
如是等^lb輩，當墮無間地獄，千萬億劫，求出無期。
若有^pb39眾生，偽作沙門，心非沙門，破用常住，欺誑白^lb衣，違背戒律，種種造惡，
如是等輩，當墮無間^lb地獄，千萬億劫，求出無期。
若有眾生，偷竊常^lb住財物穀米、飲食衣服，乃至一物不與取者，^lb當墮無間地獄，千萬億劫，求出無期。」
地藏白^pb40言：「聖母！若有眾生，作如是罪，當墮五無間地^lb獄，求暫停苦，一念不得。」
摩耶夫人重白地藏^lb菩薩言：「云何名為無間地獄？」
地藏白言：「聖母！^lb諸有地獄，在大鐵圍山之內。
其大地獄，有一^lb十八所。
次有五百，名號各別。
次有千百，名字^pb41亦別。
無間獄者，其獄城，周匝八萬餘里，其城^lb純鐵，高一萬里，城上火聚，少有空缺。
其獄城^lb中，諸獄相連，名號各別。

「獨有一獄，名曰無間。
^lb其獄周匝萬八千里，獄墻高一千里，悉是鐵^lb為，上火徹下，下火徹上，鐵蛇鐵狗，
吐火馳逐，^pb42獄墻之上，東西而走。
獄中有床，遍滿萬里。
一^lb人受罪，自見其身，遍臥滿床。
千萬人受罪，亦^lb各自見，身滿床上。
眾業所感，獲報如是。
又諸^lb罪人，備受眾苦。
千百夜叉，及以惡鬼，口牙如^lb劍，眼如電光，手復銅爪，拖拽罪人。
復有夜叉，^pb43執大鐵戟，中罪人身，或中口鼻，或中腹背，拋^lb空翻接，或置床上。
復有鐵鷹，啗罪人目。
復有^lb鐵蛇，繳罪人頸。
百肢節內，悉下長釘，拔舌耕^lb犁，抽腸剉斬，洋銅灌口，熱鐵纏身。
萬死千生，^lb業感如是。
動經億劫，求出無期。
此界壞時，寄^pb44生他界。
他界次壞，轉寄他方。
他方壞時，展轉^lb相寄。
此界成後，還復而來。
無間罪報，其事如^lb是。

「又五事業感，故稱無間。
何等為五？一者，日^lb夜受罪，以至劫數，無時間絕，故稱無間。
二者，^lb一人亦滿，多人亦滿，故稱無間。
三者，罪器叉^pb45棒，鷹蛇狼犬，碓磨鋸鑿，剉斫鑊湯，鐵網鐵繩，^lb鐵驢鐵馬，生革絡首，
熱鐵澆身，飢吞鐵丸，渴^lb飲鐵汁。
從年竟劫，數那由他，苦楚相連，更無^lb間斷，故稱無間。
四者，不問男子女人，羗胡夷^lb狄，老幼貴賤，或龍或神，或天或鬼，罪行業感，^pb46悉同受之，故稱無間。
五者，若墮此獄，從初入^lb時，至百千劫，一日一夜，萬死萬生。
求一念間，^lb暫住不得。
除非業盡，方得受生。
以此連綿，故^lb稱無間。」
地藏菩薩白聖母言：「無間地獄，麁說^lb如是。
若廣說地獄罪器等名，及諸苦事，一劫^pb47之中，求說不盡。」
摩耶夫人聞已，愁憂合掌，頂^lb禮而退。
^lb^ck4〔閻浮眾生業感品第四〕
^lb爾時，地藏菩薩摩訶薩白佛言：
「世尊！我承佛^lb如來威神力故，遍百千萬億世界，分是身形，^pb48救拔一切業報眾生。
若非如來大慈力故，即^lb不能作如是變化。
我今又蒙佛付囑，至阿逸^lb多成佛已來，六道眾生，遣令度脫。
唯然，世尊，^lb願不有慮。」
爾時，佛告地藏菩薩：「一切眾生，未^lb解脫者，性識無定。
惡習結業，善習結果，為善^pb49為惡，逐境而生。
輪轉五道，暫無休息，動經塵^lb劫，迷惑障難。
如魚遊網，將是長流，脫入暫出，^lb又復遭網。
以是等輩，吾當憂念。
汝既畢是往^lb願，累劫重誓，廣度罪輩，吾復何慮？」
說是語時，^lb會中有一菩薩摩訶薩，名定自在王，白佛言：
^pb50「世尊！地藏菩薩累劫已來，各發何願？今蒙世^lb尊，殷勤讚歎。
唯願世尊，略而說之。」
爾時，世尊^lb告定自在王菩薩：「諦聽！諦聽！善思念之，吾當^lb為汝，分別解說。
乃往過去，無量阿僧祇那由^lb他不可說劫，爾時有佛，號一切智成就如來——
^pb51應供、正遍知、明行足、善逝、世間解、無上士、調^lb御丈夫、天人師、佛、世尊，其佛壽命六萬劫。
未^lb出家時，為小國王，與一隣國王為友，同行十^lb善，饒益眾生。
其隣國內，所有人民，多造眾惡。
^lb二王議計，廣設方便。
一王發願，早成佛道，當^pb52度是輩，令使無餘。
一王發願，若不先度罪苦，^lb令是安樂，得至菩提，我終未願成佛。」
佛告定^lb自在王菩薩：「一王發願早成佛者，即一切智^lb成就如來是。
一王發願永度罪苦眾生，未願^lb成佛者，即地藏菩薩是。
復於過去，無量阿僧祇^pb53劫，有佛出世，名清淨蓮華目如來，其佛壽^lb命四十劫。
像法之中，有一羅漢，福度眾生。
因^lb次教化，遇一女人，字曰光目，設食供養。
羅漢^lb問之：『欲願何等？』
光目答言：『我以母亡之日，資^lb福救拔，未知我母生處何趣？』
羅漢愍之，為入^pb54定觀，見光目女母墮在惡趣，受極大苦。
羅漢^lb問光目言：『汝母在生，作何行業？今在惡趣，受^lb極大苦。』
光目答言：『我母所習，唯好食噉魚鼈^lb之屬。
所食魚鼈多食其子，或炒或煮，恣情食^lb噉。
計其命數，千萬復倍。尊者慈愍，如何哀救？』
^pb55羅漢愍之，為作方便，勸光目言：
『汝可志誠念^lb清淨蓮華目如來，兼塑畫形像，存亡獲報。』
「光^lb目聞已，即捨所愛，尋畫佛像，而供養之。
復恭^lb敬心，悲泣瞻禮。
忽於夜後，夢見佛身，金色晃^lb耀，如須彌山，放大光明，而告光目：
『汝母不久，^pb56當生汝家，纔覺飢寒，即當言說。』
「其後家內，婢^lb生一子，未滿三日，而乃言說，稽首悲泣，告於^lb光目：
『生死業緣，果報自受。
吾是汝母，久處暗^lb冥，自別汝來，累墮大地獄。
蒙汝福力，方得受^lb生。
為下賤人，又復短命，壽年十三，更落惡道。
^pb57汝有何計，令吾脫免？』光目聞說，知母無疑，哽^lb咽悲啼，而白婢子：
『既是我母，合知本罪，作何^lb行業，墮於惡道？』
婢子答言：『以殺害毀罵二業^lb受報。
若非蒙福，救拔吾難，以是業故，未合解^lb脫。』
光目問言：『地獄罪報，其事云何？』
婢子答言：^pb58『罪苦之事，不忍稱說，百千歲中，卒白難竟。』
「光^lb目聞已，啼淚號泣，而白空界：『願我之母，永脫^lb地獄。
畢十三歲，更無重罪，及歷惡道。
十方諸^lb佛，慈哀愍我，聽我為母所發廣大誓願：
若得^lb我母永離三塗，及斯下賤，乃至女人之身，永^lb劫不受者，願我自今日後，
對清淨蓮華目如^lb來像前，却後百千萬億劫中，應有世界，所有^lb地獄，及三惡道，
諸罪苦眾生，誓願救拔，令離^lb地獄惡趣、畜生、餓鬼等。
如是罪報等人，盡成^lb佛竟，我然後方成正覺。』
「發誓願已，具聞清淨^pb60蓮華目如來而告之曰：
『光目！汝大慈愍，善能^lb為母發如是大願。
吾觀汝母，十三歲畢，捨此^lb報已，生為梵志，壽年百歲。
過是報後，當生無^lb憂國土，壽命不可計劫。
後成佛果，廣度人天，^lb數如恒河沙。』」
佛告定自在王：「爾時羅漢福度^pb61光目者，即無盡意菩薩是。
光目母者，即解脫^lb菩薩是。
光目女者，即地藏菩薩是。
過去久遠^lb劫中，如是慈愍發恒河沙願，廣度眾生。

「未來^lb世中，若有男子女人，不行善者，行惡者，
乃至不^lb信因果者，邪婬妄語者，兩舌惡口者，
毀謗大^pb62乘者，如是諸業眾生，必墮惡趣。
若遇善知識，^lb勸令一彈指間歸依地藏菩薩，是諸眾生，即^lb得解脫三惡道報。
若能志心歸敬，及瞻禮讚^lb歎，香華衣服，種種珍寶，或復飲食，如是奉事^lb者，
未來百千萬億劫中，常在諸天受勝妙樂。
^pb63若天福盡，下生人間，猶百千劫，常為帝王，能^lb憶宿命因果本末。
定自在王，如是地藏菩薩，^lb有如此不可思議大威神力，廣利眾生，汝等^lb諸菩薩，當記是經，廣宣流布。」
定自在王白佛^lb言：「世尊！願不有慮。
我等千萬億菩薩摩訶薩，^pb64必能承佛威神，廣演是經於閻浮提，利益眾^lb生。」
定自在王菩薩白世尊已，合掌恭敬，作禮^lb而退。

爾時，四方天王，俱從座起，合掌恭敬，白^lb佛言：
「世尊！地藏菩薩於久遠劫來，發如是大^lb願，云何至今，猶度未絕，更發廣大誓言？唯願^pb65世尊，為我等說。」
佛告四天王：「善哉！善哉！吾今^lb為汝，及未來現在天人眾等，廣利益故，說地^lb藏菩薩於娑婆世界，
閻浮提內，生死道中，慈^lb哀救拔，度脫一切罪苦眾生方便之事。」
四天^lb王言：「唯然，世尊！願樂欲聞。」
佛告四天王：「地藏^pb66菩薩久遠劫來，迄至于今，度脫眾生，猶未畢^lb願。
慈愍此世罪苦眾生，復觀未來無量劫中，^lb因蔓不斷，以是之故，又發重願。
如是菩薩，於^lb娑婆世界，閻浮提中，百千萬億方便，而為教^lb化。

「四天王！地藏菩薩若遇殺生者，說宿殃短^pb67命報。
若遇竊盜者，說貧窮苦楚報。
若遇邪婬^lb者，說雀鴿鴛鴦報。
若遇惡口者，說眷屬鬪諍^lb報。
若遇毀謗者，說無舌瘡口報。
若遇瞋恚者，^lb說醜陋癃殘報。
若遇慳悋者，說所求違願報。
^lb若遇飲食無度者，說飢渴咽病報。
若遇畋獵^pb68恣情者，說驚狂喪命報。
若遇悖逆父母者，說^lb天地災殺報。
若遇燒山林木者，說狂迷取死^lb報。
若遇前後父母惡毒者，說返生鞭撻現受^lb報。
若遇網捕生雛者，說骨肉分離報。
若遇毀^lb謗三寶者，說盲聾瘖瘂報。
若遇輕法慢教者，^pb69說永處惡道報。
若遇破用常住者，說億劫輪^lb迴地獄報。
若遇污梵誣僧者，說永在畜生報。
^lb若遇湯火斬斫傷生者，說輪迴遞償報。
若遇^lb破戒犯齋者，說禽獸飢餓報。
若遇非理毀用^lb者，說所求闕絕報。
若遇吾我貢高者，說卑使^pb70下賤報。
若遇兩舌鬪亂者，說無舌百舌報。
若^lb遇邪見者，說邊地受生報。

「如是等閻浮提眾^lb生，身口意業，惡習結果，百千報應，今麁略說。
^lb如是等閻浮提眾生，業感差別，地藏菩薩百^lb千方便，而教化之。
是諸眾生，先受如是等報，^pb71後墮地獄，動經劫數，無有出期。
是故汝等，護^lb人護國，無令是諸眾業，迷惑眾生。」
四天王聞^lb已，涕淚悲歎，合掌而退。
^lb^ck5〔地獄名號品第五〕
^lb爾時，普賢菩薩摩訶薩白地藏菩薩言：「仁者！^pb72願為天龍四眾，及未來現在一切眾生，
說娑^lb婆世界及閻浮提罪苦眾生，所受報處地獄^lb名號，及惡報等事，使未來世末法眾生，知是^lb果報。」
地藏答言：「仁者！我今承佛威神，及大士^lb之力，略說地獄名號，及罪報惡報之事。
仁者，^pb73閻浮提東方有山，號曰鐵圍，其山黑邃，無日^lb月光。
有大地獄，號極無間。
又有地獄，名大阿^lb鼻。
復有地獄，名曰四角。
復有地獄，名曰飛刀。
^lb復有地獄，名曰火箭。
復有地獄，名曰夾山。
復^lb有地獄，名曰通槍。
復有地獄，名曰鐵車。
復有^lb地獄，名曰鐵床。
復有地獄，名曰鐵牛。
復有地^lb獄，名曰鐵衣。
復有地獄，名曰千刃。
復有地獄，^lb名曰鐵驢。
復有地獄，名曰洋銅。
復有地獄，名^lb曰抱柱。
復有地獄，名曰流火。
復有地獄，名曰^lb耕舌。
復有地獄，名為剉首。
復有地獄，名曰燒^lb脚。
復有地獄，名曰啗眼。
復有地獄，名曰鐵丸。
^lb復有地獄，名曰諍論。
復有地獄，名曰鐵鈇。
復^lb有地獄，名曰多瞋。」
地藏白言：「仁者！鐵圍之內，有^lb如是等地獄，其數無限。
更有叫喚地獄、拔舌^lb地獄、糞尿地獄、銅鎖地獄、火象地獄、火狗地^pb76獄、火馬地獄、火牛地獄、
火山地獄、火石地獄、^lb火床地獄、火梁地獄、火鷹地獄、鋸牙地獄、剝^lb皮地獄、飲血地獄、
燒手地獄、燒脚地獄、倒刺^lb地獄、火屋地獄、鐵屋地獄、火狼地獄。
如是等^lb地獄，其中各各復有諸小地獄，或一或二，或^pb77三或四，乃至百千。
其中名號，各各不同。」
地藏^lb菩薩告普賢菩薩言：「仁者！此者皆是南閻浮^lb提行惡眾生，業感如是。
業力甚大，能敵須彌，^lb能深巨海，能障聖道。
是故眾生莫輕小惡，以^lb為無罪，死後有報，纖毫受之。
父子至親，岐路^pb78各別，縱然相逢，無肯代受。
我今承佛威力，略^lb說地獄罪報之事。
唯願仁者，暫聽是言。」
普賢^lb答言：「吾已久知三惡道報，望仁者說，令後世^lb末法一切惡行眾生，聞仁者說，使令歸佛。」
地^lb藏白言：「仁者！地獄罪報，其事如是：或有地獄，^pb79取罪人舌，使牛耕之。
或有地獄，取罪人心，夜^lb叉食之。
或有地獄，鑊湯盛沸，煮罪人身。
或有^lb地獄，赤燒銅柱，使罪人抱。
或有地獄，使諸火^lb燒，趁及罪人。
或有地獄，一向寒氷。
或有地獄，^lb無限糞尿。
或有地獄，純飛𨪏鏫。
或有地獄，多^pb80攢火槍。
或有地獄，唯撞胸背。
或有地獄，但燒^lb手足。
或有地獄，盤繳鐵蛇。
或有地獄，驅逐鐵^lb狗。
或有地獄，盡駕鐵騾。
仁者，如是等報，各各^lb獄中，有百千種業道之器，無非是銅，是鐵，是^lb石，是火。
此四種物，眾業行感。
若廣說地獄罪^pb81報等事，一一獄中，更有百千種苦楚，何況多^lb獄。
我今承佛威神，及仁者問，略說如是。
若廣^lb解說，窮劫不盡。」
^lb^ck6〔如來讚歎品第六〕
^lb爾時，世尊舉身放大光明，遍照百千萬億恒^pb82河沙等諸佛世界，出大音聲，
普告諸佛世界^lb一切諸菩薩摩訶薩，及天龍鬼神、人、非人等：
^lb「聽吾今日稱揚讚歎地藏菩薩摩訶薩，於十^lb方世界，現大不可思議威神慈悲之力，救護^lb一切罪苦之事。
吾滅度後，汝等諸菩薩大士，^pb83及天龍鬼神等，廣作方便，衛護是經，令一切^lb眾生，證涅槃樂。」
說是語已，會中有一菩薩，名^lb曰普廣，合掌恭敬，而白佛言：
「今見世尊讚歎^lb地藏菩薩，有如是不可思議大威神德。
唯願^lb世尊為未來世末法眾生，宣說地藏菩薩利^pb84益人天因果等事，使諸天龍八部，及未來世^lb眾生，頂受佛語。」
爾時，世尊告普廣菩薩及四眾^lb等：「諦聽！諦聽！吾當為汝略說地藏菩薩利^lb益人天福德之事。」
普廣白言：「唯然，世尊！願樂^lb欲聞。」
佛告普廣菩薩：「未來世中，若有善男子、^pb85善女人，聞是地藏菩薩摩訶薩名者，
或合掌^lb者、讚歎者、作禮者、戀慕者，是人超越三十劫^lb罪。

「普廣！若有善男子、善女人，或彩畫形像，或^lb土石膠漆，金、銀、銅、鐵，
作此菩薩，一瞻一禮者，^lb是人百返生於三十三天，永不墮於惡道。
假^pb86如天福盡故，下生人間，猶為國王，不失大利。
^lb若有女人，厭女人身，盡心供養地藏菩薩畫^lb像，及土石膠漆銅鐵等像，
如是日日不退，常^lb以華、香、飲食、衣服、繒綵、幢旛、錢、寶物等供養。
^lb是善女人，盡此一報女身，百千萬劫，更不生^pb87有女人世界，何況復受？
除非慈願力故，要受^lb女身，度脫眾生。
承斯供養地藏力故，及功德^lb力，百千萬劫，不受女身。

「復次，普廣！若有女人，^lb厭是醜陋、多疾病者，但於地藏像前，志心瞻^lb禮，食頃之間，
是人千萬劫中，所受生身，相貌^pb88圓滿。
是醜陋女人，如不厭女身，即百千萬億^lb生中，常為王女，乃及王妃、宰輔大姓、大長者^lb女，端正受生，諸相圓滿。
由志心故，瞻禮地藏菩^lb薩，獲福如是。

「復次，普廣！若有善男子、善女人，能^lb對菩薩像前，作諸伎樂，及歌詠讚歎，香華供^pb89養，
乃至勸於一人多人，如是等輩，現在世中，^lb及未來世，常得百千鬼神日夜衛護，不令惡^lb事輒聞其耳，何況親受諸橫？
「復次，普廣！未來^lb世中，若有惡人，及惡神惡鬼，見有善男子、善^lb女人歸敬供養讚歎瞻禮地藏菩薩形像，
或^pb90妄生譏毀，謗無功德及利益事，或露齒笑，或^lb背面非，或勸人共非，或一人非，或多人非，
乃^lb至一念生譏毀者，如是之人，賢劫千佛滅度，^lb譏毀之報，尚在阿鼻地獄，受極重罪。
過是劫^lb已，方受餓鬼。
又經千劫，復受畜生。
又經千劫，^pb91方得人身。
縱受人身，貧窮下賤，諸根不具，多^lb被惡業，來結其心，不久之間，復墮惡道。
是故，^lb普廣！譏毀他人供養，尚獲此報，何況別生惡^lb見毀滅？
「復次，普廣！若未來世，有男子女人，久^lb處床枕，求生求死，了不可得，或夜夢惡鬼，乃^pb92及家親，
或遊險道，或多魘寐，共鬼神遊，日月^lb歲深，轉復尫瘵，眠中叫苦，慘悽不樂者，
此皆^lb是業道論對，未定輕重，或難捨壽，或不得愈。
^lb男女俗眼，不辨是事。
但當對諸佛菩薩像前，^lb高聲轉讀此經一遍。
或取病人可愛之物，或^pb93衣服寶貝、莊園舍宅，對病人前，高聲唱言：
『我^lb某甲等，為是病人，對經像前，捨諸等物，或供^lb養經像，或造佛菩薩形像，或造塔寺，或然油^lb燈，或施常住。』如是三白病人，遣令聞知。
假令^lb諸識分散，至氣盡者，乃至一日、二日、三日、四^pb94日，至七日已來，但高聲白，高聲讀經。
是人命^lb終之後，宿殃重罪，至于五無間罪，永得解脫。
^lb所受生處，常知宿命。
何況善男子、善女人，自^lb書此經，或教人書，或自塑畫菩薩形像，乃至^lb教人塑畫，所受果報，必獲大利。

「是故，普廣！若^pb95見有人讀誦是經，乃至一念讚歎是經，或恭^lb敬者，
汝須百千方便，勸是等人，勤心莫退，能^lb得未來現在千萬億不可思議功德。

「復次，普^lb廣！若未來世諸眾生等，或夢或寐，見諸鬼神^lb乃及諸形，或悲或啼，或愁或歎，或恐或怖。
此^pb96皆是一生十生，百生千生，過去父母、男女弟^lb妹、夫妻眷屬，在於惡趣，未得出離，
無處希望^lb福力救拔，當告宿世骨肉，使作方便，願離惡^lb道。
普廣！汝以神力，遣是眷屬，令對諸佛菩薩^lb像前，志心自讀此經，或請人讀。
其數三遍，或^pb97七遍。
如是惡道眷屬，經聲畢是遍數，當得解^lb脫。
乃至夢寐之中，永不復見。

「復次，普廣！若未^lb來世有諸下賤等人，或奴或婢，乃至諸不自^lb由之人，
覺知宿業，要懺悔者，志心瞻禮地藏^lb菩薩形像，乃至一七日中，念菩薩名，可滿萬^pb98遍。
如是等人，盡此報後，千萬生中，常生尊貴，^lb更不經三惡道苦。

「復次，普廣！若未來世中，閻^lb浮提內，剎利、婆羅門、長者、居士、一切人等，
及^lb異姓種族，有新產者，或男或女，七日之中，早^lb與讀誦此不思議經典，更為念菩薩名，可滿^pb99萬遍。
是新生子，或男或女，宿有殃報，便得解^lb脫，安樂易養，壽命增長。
若是承福生者，轉增^lb安樂，及與壽命。

「復次，普廣！若未來世眾生，於^lb月一日、八日、十四日、十五日、十八日、二十三、
^lb二十四、二十八、二十九日，乃至三十日，
是諸^pb100日等，諸罪結集，定其輕重。
南閻浮提眾生，舉^lb止動念，無不是業，無不是罪，何況恣情殺害、^lb竊盜、邪婬、妄語，百千罪狀？
能於是十齋日，對^lb佛菩薩諸賢聖像前，讀是經一遍，東西南北，^lb百由旬內，無諸災難。
當此居家，若長若幼，現^pb101在未來百千歲中，永離惡趣。
能於十齋日每^lb轉一遍，現世令此居家無諸橫病，衣食豐溢。

^lb「是故，普廣！當知地藏菩薩有如是等不可說^lb百千萬億大威神力利益之事。
閻浮眾生，於^lb此大士有大因緣。
是諸眾生，聞菩薩名，見菩^pb102薩像，乃至聞是經，三字五字，或一偈一句者，
^lb現在殊妙安樂，未來之世，百千萬生，常得端^lb正，生尊貴家。」
爾時，普廣菩薩聞佛如來稱揚^lb讚歎地藏菩薩已，胡跪合掌，復白佛言：
「世尊！^lb我久知是大士有如此不可思議神力，及大^pb103誓願力。
為未來眾生，遣知利益，故問如來，唯^lb然頂受。
世尊！當何名此經？使我云何流布？」
佛^lb告普廣：「此經有三名：一名地藏本願，亦名地^lb藏本行，亦名地藏本誓力經。
緣此菩薩，久遠^lb劫來，發大重願，利益眾生，是故汝等，依願流^pb104布。」
普廣聞已，合掌恭敬，作禮而退。
^lb地藏菩薩本願經卷上
^lb音釋^lb^pb105
^pb1^folio#ksitigarbha2地藏菩薩本願經卷下
^lb^au【唐于闐國三藏沙門實叉難陀譯】
^lb^ck7〔利益存亡品第七〕
^lb爾時，地藏菩薩摩訶薩白佛言：「世尊！我觀是^lb閻浮眾生，舉心動念，無非是罪。
脫獲善利，多^pb2退初心；若遇惡緣，念念增益。
是等輩人，如履^lb泥塗，負於重石，漸困漸重，足步深邃。
若得遇^lb知識，替與減負，或全與負，是知識有大力故，^lb復相扶助，勸令牢脚，若達平地，須省惡路，無^lb再經歷。

「世尊！習惡眾生，從纖毫間，便至無量。
^pb3是諸眾生，有如此習，臨命終時，父母眷屬宜^lb為設福，以資前路。
或懸旛蓋，及然油燈，或轉^lb讀尊經，或供養佛像及諸聖像。
乃至念佛菩^lb薩及辟支佛名字，一名一號，歷臨終人耳根，^lb或聞在本識。
是諸眾生所造惡業，計其感果，^pb4必墮惡趣，緣是眷屬為臨終人修此聖因，如^lb是眾罪，悉皆銷滅。
若能更為身死之後，七七^lb日內，廣造眾善，能使是諸眾生，永離惡趣，得^lb生人天，受勝妙樂，現在眷屬，利益無量。

「是故^lb我今對佛世尊，及天龍八部、人、非人等，勸於^pb5閻浮提眾生：
臨終之日，慎勿殺害，及造惡緣——^lb拜祭鬼神，求諸魍魎。
何以故？爾所殺害，乃至^lb拜祭，無纖毫之力利益亡人，但結罪緣，轉增^lb深重。
假使來世，或現在生，得獲聖分，生人天^lb中，緣是臨終被諸眷屬造是惡因，亦令是命^pb6終人，殃累對辯，晚生善處。
何況臨命終人，在^lb生未曾有少善根，各據本業，自受惡趣，何忍^lb眷屬，更為增業？
譬如有人，從遠地來，絕糧三^lb日，所負擔物，強過百斤。
忽遇隣人，更附少物，^lb以是之故，轉復困重。
世尊！我觀閻浮眾生，但^pb7能於諸佛教中，乃至善事，一毛一渧，一沙一^lb塵，如是利益，悉皆自得。」
說是語時，會中有一^lb長者，名曰大辯——是長者，久證無生，化度十方，^lb現長者身——，
合掌恭敬，問地藏菩薩言：
「大士！是^lb南閻浮提眾生，命終之後，小大眷屬，為修功^pb8德，
乃至設齋，造眾善因，是命終人，得大利益^lb及解脫不？」
地藏答言：「長者！我今為未來現在^lb一切眾生，承佛威力，略說是事。
長者，未來現^lb在諸眾生等，臨命終日，得聞一佛名、一菩薩^lb名、一辟支佛名，不問有罪無罪，悉得解脫。

「若^pb9有男子女人，在生不修善因，多造眾罪，命終^lb之後，眷屬小大為造福利一切聖事，
七分之^lb中，而乃獲一，六分功德，生者自利。
以是之故，^lb未來現在善男女等，聞健自修，分分己獲。
無^lb常大鬼，不期而到，冥冥遊神，未知罪福，七七^pb10日內，如癡如聾。
或在諸司，辯論業果，審定之^lb後，據業受生。
未測之間，千萬愁苦，何況墮於^lb諸惡趣等？
是命終人，未得受生，在七七日內，^lb念念之間，望諸骨肉眷屬，與造福力救拔。
過^lb是日後，隨業受報，若是罪人，動經千百歲中，^pb11無解脫日。
若是五無間罪，墮大地獄，千劫萬^lb劫，永受眾苦。

「復次，長者！如是罪業眾生，命終^lb之後，眷屬骨肉，為修營齋，資助業道。
未齋食^lb竟，及營齋之次，米泔菜葉，不棄於地。
乃至諸^lb食未獻佛僧，勿得先食。
如有違食及不精勤，^pb12是命終人，了不得力。
如精勤護淨，奉獻佛僧，^lb是命終人，七分獲一。
是故，長者！閻浮眾生，若^lb能為其父母，乃至眷屬，
命終之後，設齋供養，^lb志心勤懇，如是之人，存亡獲利。」
說是語時，忉^lb利天宮有千萬億那由他閻浮鬼神，悉發無^pb13量菩提之心。
大辯長者，作禮而退。

^lb^ck8〔閻羅王眾讚歎品第八〕
^lb爾時，鐵圍山內，有無量鬼王，與閻羅天子，俱^lb詣忉利，來到佛所。
所謂惡毒鬼王、多惡鬼王、^lb大諍鬼王、白虎鬼王、血虎鬼王、赤虎鬼王、
散^pb14殃鬼王、飛身鬼王、電光鬼王、狼牙鬼王、千眼^lb鬼王、噉獸鬼王、負石鬼王、
主耗鬼王、主禍鬼^lb王、主食鬼王、主財鬼王、主畜鬼王、主禽鬼王、^lb主獸鬼王、
主魅鬼王、主產鬼王、主命鬼王、主^lb疾鬼王、主險鬼王、三目鬼王、四目鬼王、五目^pb15鬼王、
祁利失王、大祁利失王、祁利叉王、大祁^lb利叉王、阿那吒王、大阿那吒王。
如是等大鬼^lb王，各各與百千諸小鬼王，盡居閻浮提，各有^lb所執，各有所主。
是諸鬼王，與閻羅天子，承佛^lb威神，及地藏菩薩摩訶薩力，俱詣忉利，在一^pb16面立。

爾時，閻羅天子，胡跪合掌，白佛言：
「世尊！^lb我等今者與諸鬼王，承佛威神，及地藏菩薩^lb摩訶薩力，
方得詣此忉利大會，亦是我等獲^lb善利故。
我今有小疑事，敢問世尊，唯願世尊，^lb慈悲宣說。」
佛告閻羅天子：「恣汝所問，吾為汝^pb17說。」
是時，閻羅天子瞻禮世尊，及迴視地藏菩^lb薩，而白佛言：
「世尊！我觀地藏菩薩，在六道中，^lb百千方便，而度罪苦眾生，不辭疲倦。
是大菩^lb薩，有如是不可思議神通之事。
然諸眾生，脫^lb獲罪報，未久之間，又墮惡道。
世尊！是地藏菩^pb18薩既有如是不可思議神力，
云何眾生而不^lb依止善道，永取解脫？唯願世尊，為我解說。」
佛^lb告閻羅天子：「南閻浮提眾生，其性剛強，難調^lb難伏。
是大菩薩，於百千劫，頭頭救拔如是眾^lb生，早令解脫。
是罪報人，乃至墮大惡趣。
菩薩^pb19以方便力，拔出根本業緣，而遣悟宿世之事。
^lb自是閻浮眾生，結惡習重，旋出旋入。
勞斯菩^lb薩，久經劫數，而作度脫。

「譬如有人，迷失本家，^lb誤入險道。
其險道中，多諸夜叉，及虎狼師子、^lb蚖蛇蝮蠍。
如是迷人，在險道中，須臾之間，即^pb20遭諸毒。
有一知識，多解大術，善禁是毒，乃及^lb夜叉諸惡毒等。
忽逢迷人，欲進險道，而語之^lb言：
『咄哉！男子！為何事故，而入此路？有何異術，^lb能制諸毒？』
是迷路人，忽聞是語，方知險道，即^lb便退步，求出此路。
是善知識，提携接手，引出^pb21險道，免諸惡毒，至于好道，令得安樂，而語之^lb言：
『咄哉！迷人！自今已後，勿履是道。
此路入者，^lb卒難得出，復損性命。』是迷路人，亦生感重。
臨^lb別之時，知識又言：『若見親知及諸路人，若男^lb若女，言於此路多諸毒惡，喪失性命。
無令是^pb22眾，自取其死。』
「是故地藏菩薩具大慈悲，救拔^lb罪苦眾生，生天人中，令受妙樂。
是諸罪眾，^lb知業道苦，脫得出離，永不再歷。
如迷路人，誤^lb入險道，遇善知識，引接令出，永不復入。
逢見^lb他人，復勸莫入，自言：『因是迷故，得解脫竟，更^pb23不復入。』
若再履踐，猶尚迷誤，不覺舊曾所落^lb險道，或致失命，如墮惡趣。
地藏菩薩方便力^lb故，使令解脫，生人天中。
旋又再入，若業結重，^lb永處地獄，無解脫時。」
爾時，惡毒鬼王合掌恭^lb敬，白佛言：
「世尊！我等諸鬼王，其數無量，在閻^pb24浮提，或利益人，或損害人，各各不同。
然是業^lb報，使我眷屬，遊行世界，多惡少善。
過人家庭，^lb或城邑聚落，莊園房舍。
或有男子女人，修毛^lb髮善事，乃至懸一旛一蓋，少香少華，
供養佛^lb像及菩薩像，或轉讀尊經，燒香供養一句一^pb25偈。
我等鬼王，敬禮是人，如過去、現在、未來諸^lb佛。
勅諸小鬼，各有大力，及土地分，便令衛護。
^lb不令惡事橫事、惡病橫病，乃至不如意事，近^lb於此舍等處，何況入門？」
佛讚鬼王：「善哉！善哉！^lb汝等及與閻羅，能如是擁護善男女等，吾亦^pb26告梵王帝釋，令衛護汝。」
說是語時，會中有一^lb鬼王，名曰主命，白佛言：
「世尊！我本業緣，主閻^lb浮人命，生時死時，我皆主之。
在我本願，甚欲^lb利益。
自是眾生，不會我意，致令生死，俱不得^lb安。

「何以故？是閻浮提人，初生之時，不問男女，^pb27或欲生時，但作善事，增益舍宅。
自令土地無^lb量歡喜，擁護子母，得大安樂，利益眷屬。
或已^lb生下，慎勿殺害，取諸鮮味，供給產母。
及廣聚^lb眷屬，飲酒食肉，歌樂絃管，能令子母，不得安^lb樂。

「何以故？是產難時，有無數惡鬼，及魍魎精^pb28魅，欲食腥血。
是我早令舍宅土地靈祇，荷護^lb子母，使令安樂，而得利益。
如是之人，見安樂^lb故，便合設福，答諸土地。
翻為殺害，集聚眷屬，^lb以是之故，犯殃自受，子母俱損。

「又閻浮提臨^lb命終人，不問善惡，我欲令是命終之人，不落^pb29惡道，何況自修善根，增我力故。
是閻浮提行^lb善之人，臨命終時，亦有百千惡道鬼神，或變^lb作父母，乃至諸眷屬，引接亡人，令落惡道，何^lb況本造惡者？
「世尊！如是閻浮提男子女人，臨^lb命終時，神識惛昧，不辯善惡，乃至眼耳，更無^pb30見聞。
是諸眷屬，當須設大供養，轉讀尊經，念^lb佛菩薩名號。
如是善緣，能令亡者，離諸惡道，^lb諸魔鬼神，悉皆退散。
世尊！一切眾生臨命終^lb時，若得聞一佛名、一菩薩名，或大乘經典一^lb句一偈，我觀如是輩人，
除五無間殺害之罪，^pb31小小惡業，合墮惡趣者，尋即解脫。」
佛告主命^lb鬼王：「汝大慈故，能發如是大願，於生死中，護^lb諸眾生。
若未來世中，有男子女人，至生死時，^lb汝莫退是願，總令解脫，永得安樂。」
鬼王白佛^lb言：「願不有慮，我畢是形，念念擁護閻浮眾生，^pb32生時死時，俱得安樂。
但願諸眾生，於生死時，^lb信受我語，無不解脫，獲大利益。」
爾時，佛告地^lb藏菩薩：「是大鬼王主命者，已曾經百千生，作大^lb鬼王，於生死中，擁護眾生。
是大士，慈悲願^lb故，現大鬼身，實非鬼也。
却後過一百七十劫，^pb33當得成佛，號曰無相如來。
劫名安樂，世界名^lb淨住。
其佛壽命，不可計劫。
地藏！是大鬼王，其^lb事如是，不可思議，所度天人，亦不可限量。」
^lb^ck9〔稱佛名號品第九〕
^lb爾時，地藏菩薩摩訶薩白佛言：「世尊！我今為^pb34未來眾生，演利益事，於生死中，得大利益。
唯^lb願世尊，聽我說之。」
佛告地藏菩薩：「汝今欲興^lb慈悲，救拔一切罪苦六道眾生，演不思議事，^lb今正是時，唯當速說。
吾即涅槃，使汝早畢是^lb願，吾亦無憂現在未來一切眾生。」
地藏菩薩^pb35白佛言：「世尊！過去無量阿僧祇劫，有佛出世，^lb號無邊身如來。
若有男子女人，聞是佛名，暫^lb生恭敬，即得超越四十劫生死重罪。
何況塑^lb畫形像、供養讚歎？其人獲福，無量無邊。

「又於^lb過去恒河沙劫，有佛出世，號寶性如來。
若有^pb36男子女人，聞是佛名，一彈指頃，發心歸依，是^lb人於無上道，永不退轉。
又於過去，有佛出世，^lb號波頭摩勝如來。
若有男子女人，聞是佛名，^lb歷於耳根，是人當得千返生於六欲天中，何^lb況志心稱念？
「又於過去不可說不可說阿僧^pb37祇劫，有佛出世，號師子吼如來。
若有男子女^lb人，聞是佛名，一念歸依，是人得遇無量諸佛，^lb摩頂授記。
又於過去，有佛出世，號拘留孫佛。
^lb若有男子女人，聞是佛名，志心瞻禮，或復讚^lb歎，是人於賢劫千佛會中，為大梵王，得授上^pb38記。

「又於過去，有佛出世，號毘婆尸。
若有男子^lb女人，聞是佛名，永不墮惡道，常生人天，受勝^lb妙樂。

「又於過去無量無數恒河沙劫，有佛出^lb世，號寶勝如來。
若有男子女人，聞是佛名，畢^lb竟不墮惡道，常在天上，受勝妙樂。

「又於過去，^pb39有佛出世，號寶相如來。
若有男子女人，聞是^lb佛名，生恭敬心，是人不久，得阿羅漢果。

「又於^lb過去，無量阿僧祇劫，有佛出世，號袈裟幢如^lb來。
若有男子女人，聞是佛名者，超一百大劫^lb生死之罪。

「又於過去，有佛出世，號大通山王^pb40如來。
若有男子女人，聞是佛名者，是人得遇^lb恒河沙佛，廣為說法，必成菩提。
又於過去，有^lb淨月佛、山王佛、智勝佛、淨名王佛、智成就佛、^lb無上佛、妙聲佛、滿月佛、月面佛，有如是等不^lb可說佛。

「世尊！現在未來一切眾生，若天若人，^pb41若男若女，但念得一佛名號，功德無量，何況^lb多名？
是眾生等，生時死時，自得大利，終不墮^lb惡道。
若有臨命終人，家中眷屬，乃至一人，為^lb是病人，高聲念一佛名，是命終人，除五無間^lb罪，餘業報等，悉得銷滅。
是五無間罪，雖至極^lb重，動經億劫，了不得出，承斯臨命終時，他人^lb為其稱念佛名，於是罪中亦漸銷滅。
何況眾^lb生，自稱自念，獲福無量，滅無量罪。」
^lb^ck10〔校量布施功德緣品第十〕
^lb爾時，地藏菩薩摩訶薩承佛威神，從座而起，^pb43胡跪合掌，白佛言：
「世尊！我觀業道眾生，校量^lb布施，有輕有重：
有一生受福，有十生受福，有^lb百生千生受大福利者。
是事云何？唯願世尊，^lb為我說之。」
爾時，佛告地藏菩薩：「吾今於忉利^lb天宮，一切眾會，說閻浮提布施，校量功德輕^pb44重。
汝當諦聽，吾為汝說。」
地藏白佛言：「我疑是事，^lb願樂欲聞。」
佛告地藏菩薩：「南閻浮提，有諸國^lb王、宰輔大臣、大長者、大剎利、大婆羅門等，
若^lb遇最下貧窮，乃至癃殘瘖瘂，聾癡無目，如是^lb種種不完具者。
是大國王等，欲布施時，若能^pb45具大慈悲，下心含笑，親手遍布施，或使人施，軟^lb言慰喻。
是國王等，所獲福利，如布施百恒河^lb沙佛功德之利。
何以故？緣是國王等，於是最^lb貧賤輩，及不完具者，發大慈心，是故福利，有^lb如此報：
百千生中，常得七寶具足，何況衣食^pb46受用？
「復次，地藏！若未來世，有諸國王，至婆羅^lb門等，遇佛塔寺，或佛形像，
乃至菩薩、聲聞、辟^lb支佛像，躬自營辦，供養布施。
是國王等，當得^lb三劫為帝釋身，受勝妙樂。
若能以此布施福^lb利，迴向法界，是大國王等，於十劫中，常為大^pb47梵天王。

「復次，地藏！若未來世，有諸國王，至婆^lb羅門等，遇先佛塔廟，或至經像，毀壞破落，乃^lb能發心修補。
是國王等，或自營辦，或勸他人，^lb乃至百千人等，布施結緣。
是國王等，百千生^lb中，常為轉輪王身。
如是他人同布施者，百千^pb48生中，常為小國王身。
更能於塔廟前，發迴向^lb心，如是國王，乃及諸人，盡成佛道，以此果報，^lb無量無邊。

「復次，地藏！未來世中，有諸國王，及^lb婆羅門等，見諸老病，及生產婦女，若一念間，^lb具大慈心，
布施醫藥、飲食、臥具，使令安樂。
如^pb49是福利，最不思議：一百劫中，常為淨居天主；^lb二百劫中，常為六欲天主；
畢竟成佛，永不墮^lb惡道，乃至百千生中，耳不聞苦聲。

「復次，地藏！^lb若未來世中，有諸國王，及婆羅門等，能作如^lb是布施，獲福無量，
更能迴向，不問多少，畢竟^pb50成佛，何況釋梵轉輪之報？是故，地藏！普勸眾^lb生，當如是學。

「復次，地藏！未來世中，若善男子、^lb善女人，於佛法中，種少善根，毛髮沙塵等許，^lb所受福利，不可為喻。
復次，地藏！未來世中，若^lb有善男子、善女人，遇佛形像、菩薩形像、辟支^pb51佛形像、轉輪王形像，布施供養，得無量福，常^lb在人天，受勝妙樂。
若能迴向法界，是人福利，^lb不可為喻。

「復次，地藏！未來世中，若有善男子、^lb善女人，遇大乘經典，或聽聞一偈一句，發殷^lb重心，讚歎恭敬，布施供養。
是人獲大果報，無^pb52量無邊。
若能迴向法界，其福不可為喻。

「復次，^lb地藏！若未來世中，有善男子、善女人，遇佛塔^lb寺、大乘經典新者，布施供養，瞻禮讚歎，恭敬^lb合掌；
若遇故者或毀壞者，修補營理，或獨發^lb心，或勸多人同共發心。
如是等輩，三十生中，^pb53常為諸小國王。
檀越之人，常為輪王，還以善^lb法，教化諸小國王。

「復次，地藏！未來世中，若有^lb善男子、善女人，於佛法中，所種善根，或布施^lb供養，或修補塔寺，或裝理經典，
乃至一毛一^lb塵，一沙一渧。
如是善事，但能迴向法界，是人^pb54功德，百千生中，受上妙樂。
如但迴向自家眷^lb屬，或自身利益，如是之果，即三生受樂，捨一^lb得萬報。
是故，地藏！布施因緣，其事如是。」
^lb^ck11〔地神護法品第十一〕
^lb爾時，堅牢地神白佛言：「世尊！我從昔來，瞻視^pb55頂禮無量菩薩摩訶薩，皆是大不可思議神^lb通智慧，廣度眾生。
是地藏菩薩摩訶薩，於諸^lb菩薩，誓願深重。
世尊！是地藏菩薩，於閻浮提，^lb有大因緣。
如文殊、普賢、觀音、彌勒，亦化百千^lb身形，度於六道，其願尚有畢竟。
是地藏菩薩，^pb56教化六道一切眾生，所發誓願劫數，如千百^lb億恒河沙。

「世尊！我觀未來及現在眾生，於所^lb住處，於南方清潔之地，以土石竹木，作其龕^lb室。
是中能塑畫，乃至金銀銅鐵，作地藏形像，^lb燒香供養，瞻禮讚歎。
是人居處，即得十種利^pb57益。
何等為十？一者，土地豐壤。
二者，家宅永安。
^lb三者，先亡生天。
四者，現存益壽。
五者，所求遂^lb意。
六者，無水火災。
七者，虛耗辟除。
八者，杜絕^lb惡夢。
九者，出入神護。
十者，多遇聖因。

「世尊！未^lb來世中，及現在眾生，若能於所住處方面，作^pb58如是供養，得如是利益。」
復白佛言：「世尊！未來^lb世中，若有善男子、善女人，於所住處，有此經^lb典及菩薩像，
是人更能轉讀經典，供養菩薩。
^lb我常日夜，以本神力，衛護是人，乃至水火盜^lb賊，大橫小橫，一切惡事，悉皆銷滅。」
佛告堅牢^pb59地神：「汝大神力，諸神少及。
何以故？閻浮土地，^lb悉蒙汝護。
乃至草木沙石，稻麻竹葦，穀米寶^lb貝，從地而有，皆因汝力。
又常稱揚地藏菩薩^lb利益之事，汝之功德，及以神通，百千倍於常^lb分地神。
若未來世中，有善男子、善女人，供養^pb60菩薩，及轉讀是經，但依地藏本願經一事修^lb行者，汝以本神力，而擁護之。
勿令一切災害，^lb及不如意事，輒聞於耳，何況令受？非但汝獨^lb護是人故，亦有釋梵眷屬、諸天眷屬，擁護是^lb人。
何故得如是聖賢擁護？皆由瞻禮地藏形^pb61像，及轉讀是本願經故。
自然畢竟出離苦海，^lb證涅槃樂。以是之故，得大擁護。」
^lb^ck12〔見聞利益品第十二〕
^lb爾時，世尊從頂門上，放百千萬億大毫相光——
^lb所謂白毫相光、大白毫相光、瑞毫相光、大瑞^pb62毫相光、玉毫相光、大玉毫相光、紫毫相光、大^lb紫毫相光、
青毫相光、大青毫相光、碧毫相光、^lb大碧毫相光、紅毫相光、大紅毫相光、綠毫相^lb光、大綠毫相光、
金毫相光、大金毫相光、慶雲^lb毫相光、大慶雲毫相光、千輪毫光、大千輪毫^pb63光、寶輪毫光、大寶輪毫光、
日輪毫光、大日輪^lb毫光、月輪毫光、大月輪毫光、宮殿毫光、大宮^lb殿毫光、海雲毫光、大海雲毫光。
於頂門上，放^lb如是等毫相光已，出微妙音，告諸大眾、天龍^lb八部、人、非人等：
「聽吾今日於忉利天宮稱揚^pb64讚歎地藏菩薩於人天中利益等事、不思議^lb事、超聖因事、證十地事、
畢竟不退阿耨多羅^lb三藐三菩提事。」
說是語時，會中有一菩薩摩^lb訶薩，名觀世音，從座而起，胡跪合掌，白佛言：
^lb「世尊！是地藏菩薩摩訶薩，具大慈悲，憐愍罪^pb65苦眾生，於千萬億世界，化千萬億身。
所有功^lb德，及不思議威神之力，我聞世尊與十方無^lb量諸佛，異口同音，讚歎地藏菩薩云：
正使過^lb去現在未來諸佛，說其功德，猶不能盡。
向者，^lb又蒙世尊普告大眾，欲稱揚地藏利益等事。
^pb66唯願世尊，為現在未來一切眾生，稱揚地藏^lb不思議事，令天龍八部，瞻禮獲福。」
佛告觀世^lb音菩薩：「汝於娑婆世界，有大因緣。
若天若龍、^lb若男若女、若神若鬼，乃至六道罪苦眾生，聞^lb汝名者、見汝形者、戀慕汝者、讚歎汝者，
是諸^pb67眾生，於無上道，必不退轉，常生人天，具受妙^lb樂，因果將熟，遇佛授記。
汝今具大慈悲，憐愍^lb眾生，及天龍八部，聽吾宣說地藏菩薩不思^lb議利益之事。
汝當諦聽，吾今說之。」
觀世音言：^lb「唯然，世尊！願樂欲聞。」
佛告觀世音菩薩：「未來^pb68現在諸世界中，有天人受天福盡，有五衰相^lb現，或有墮於惡道之者。
如是天人，若男若女，^lb當現相時，或見地藏菩薩形像，或聞地藏菩^lb薩名，一瞻一禮，
是諸天人，轉增天福，受大快^lb樂，永不墮三惡道報。
何況見聞菩薩，以諸香、^pb69華、衣服、飲食、寶貝、瓔珞，布施供養，所獲功德^lb福利，無量無邊。

「復次，觀世音！若未來現在諸^lb世界中，六道眾生，臨命終時，得聞地藏菩薩^lb名，
一聲歷耳根者，是諸眾生，永不歷三惡道^lb苦。
何況臨命終時，父母眷屬，將是命終人舍^pb70宅、財物、寶貝、衣服，塑畫地藏形像。
或使病人^lb未終之時，眼耳見聞，知道眷屬將舍宅寶貝^lb等，為其自身，塑畫地藏菩薩形像。
是人若是^lb業報合受重病者，承斯功德，尋即除愈，壽命^lb增益。
是人若是業報命盡，應有一切罪障業^pb71障，合墮惡趣者，
承斯功德，命終之後，即生人^lb天，受勝妙樂，一切罪障，悉皆銷滅。

「復次，觀世^lb音菩薩！若未來世，有男子女人，或乳哺時，
或^lb三歲、五歲、十歲已下，亡失父母，乃及亡失兄弟^lb姊妹。
是人年既長大，思憶父母，及諸眷屬，不知^pb72落在何趣？生何世界？生何天中？
是人若能塑^lb畫地藏菩薩形像，乃至聞名，一瞻一禮，一日^lb至七日，莫退初心，聞名見形，瞻禮供養。
是人^lb眷屬，假因業故，墮惡趣者，計當劫數，承斯男^lb女兄弟姊妹塑畫地藏形像、瞻禮功德，尋即^pb73解脫，生人天中；
受勝妙樂者，即承斯功德，轉^lb增聖因，受無量樂。
是人更能三七日中，一心^lb瞻禮地藏形像，念其名字，滿於萬遍。
當得菩^lb薩現無邊身，具告是人眷屬生界；或於夢中，^lb菩薩現大神力，親領是人於諸世界，見諸眷^pb74屬。
更能每日，念菩薩名千遍，至于千日。
是人^lb當得菩薩遣所在土地鬼神，終身衛護，現世^lb衣食豐溢，無諸疾苦，乃至橫事不入其門，何^lb況及身？
是人畢竟得菩薩摩頂授記。

「復次，觀^lb世音菩薩！若未來世，有善男子、善女人，
欲發^pb75廣大慈心，救度一切眾生者，欲修無上菩提^lb者，欲出離三界者。
是諸人等，見地藏形像及^lb聞名者，至心歸依，或以香華衣服、寶貝飲食，^lb供養瞻禮。
是善男女等，所願速成，永無障礙。

^lb「復次，觀世音！若未來世，有善男子、善女人，欲^pb76求現在未來百千萬億等願、百千萬億等事，
^lb但當歸依、瞻禮、供養、讚歎地藏菩薩形像，如^lb是所願所求，悉皆成就。
復願地藏菩薩，具大^lb慈悲，永擁護我，是人於睡夢中，即得菩薩摩^lb頂授記。

「復次，觀世音菩薩！若未來世，善男子、^pb77善女人，於大乘經典，深生珍重，發不思議心，^lb欲讀欲誦。
縱遇明師，教視令熟，旋得旋忘，動^lb經年月，不能讀誦。
是善男子等，有宿業障，未^lb得銷除，故於大乘經典，無讀誦性。
如是之人，^lb聞地藏菩薩名，見地藏菩薩像，具以本心恭^pb78敬陳白，更以香、華、衣服、飲食、一切玩具，供養^lb菩薩。
以淨水一盞，經一日一夜，安菩薩前，然^lb後合掌請服，迴首向南，臨入口時，至心鄭重。
^lb服水既畢，慎五辛、酒肉、邪婬、妄語，及諸殺害，^lb一七日，或三七日。
是善男子、善女人，於睡夢^pb79中，具見地藏菩薩現無邊身，於是人處授灌^lb頂水。
其人夢覺，即獲聰明，應是經典，一歷耳^lb根，即當永記，更不忘失一句一偈。

「復次，觀世^lb音菩薩！若未來世，有諸人等：衣食不足，求者^lb乖願；
或多病疾，或多凶衰；家宅不安，眷屬分^pb80散；或諸橫事，多來忤身；睡夢之間，多有驚怖。
^lb如是人等，聞地藏名，見地藏形，至心恭敬，念^lb滿萬遍。
是諸不如意事，漸漸消滅，即得安樂，^lb衣食豐溢，乃至於睡夢中，悉皆安樂。

「復次，觀^lb世音菩薩！若未來世，有善男子、善女人，或因^pb81治生，或因公私，或因生死，或因急事，
入山林^lb中，過渡河海，乃及大水，或經險道。
是人先當^lb念地藏菩薩名萬遍，所過土地，鬼神衛護，行^lb住坐臥，永保安樂。
乃至逢於虎狼師子、一切^lb毒害，不能損之。」
佛告觀世音菩薩：「是地藏菩^pb82薩，於閻浮提，有大因緣。
若說於諸眾生見聞^lb利益等事，百千劫中，說不能盡。
是故，觀世音！^lb汝以神力，流布是經，令娑婆世界眾生，百千^lb萬劫，永受安樂。」
爾時，世尊而說偈言：
^lb^gatha「吾觀地藏威神力，恒河沙劫說難盡，
^pb83^gatha見聞瞻禮一念間，利益人天無量事。
^lb^gatha若男若女若龍神，報盡應當墮惡道，
^lb^gatha至心歸依大士身，壽命轉增除罪障。
^lb^gatha少失父母恩愛者，未知魂神在何趣？
^lb^gatha兄弟姊妹及諸親，生長以來皆不識。
^pb84^gatha或塑或畫大士身，悲戀瞻禮不暫捨，
^lb^gatha三七日中念其名。菩薩當現無邊體，
^lb^gatha示其眷屬所生界，縱墮惡趣尋出離。
^lb^gatha若能不退是初心，即獲摩頂受聖記。
^lb^gatha欲修無上菩提者，乃至出離三界苦，
^pb85^gatha是人既發大悲心，先當瞻禮大士像，
^lb^gatha一切諸願速成就，永無業障能遮止。
^lb^gatha有人發心念經典，欲度群迷超彼岸，
^lb^gatha雖立是願不思議，旋讀旋忘多廢失。
^lb^gatha斯人有業障惑故，於大乘經不能記。
^pb86^gatha供養地藏以香華，衣服飲食諸玩具，
^lb^gatha以淨水安大士前，一日一夜求服之，
^lb^gatha發殷重心慎五辛，酒肉邪淫及妄語，
^lb^gatha三七日內勿殺害，至心思念大士名。
^lb^gatha即於夢中見無邊，覺來便得利根耳，
^pb87^gatha應是經教歷耳聞，千萬生中永不忘。
^lb^gatha以是大士不思議，能使斯人獲此慧。
^lb^gatha貧窮眾生及疾病，家宅凶衰眷屬離，
^lb^gatha睡夢之中悉不安，求者乖違無稱遂。
^lb^gatha至心瞻禮地藏像，一切惡事皆消滅，
^pb88^gatha至於夢中盡得安，衣食豐饒神鬼護。
^lb^gatha欲入山林及渡海，毒惡禽獸及惡人，
^lb^gatha惡神惡鬼并惡風，一切諸難諸苦惱。
^lb^gatha但當瞻禮及供養，地藏菩薩大士像，
^lb^gatha如是山林大海中，應是諸惡皆消滅。
^pb89^gatha觀音至心聽吾說，地藏無盡不思議，
^lb^gatha百千萬劫說不周，廣宣大士如是力。
^lb^gatha地藏名字人若聞，乃至見像瞻禮者，
^lb^gatha香華衣服飲食奉，供養百千受妙樂，
^lb^gatha若能以此迴法界，畢竟成佛超生死。
^pb90^gatha是故觀音汝當知，普告恒沙諸國土。」
^lb^ck13〔囑累人天品第十三〕
^lb爾時，世尊舉金色臂，又摩地藏菩薩摩訶薩^lb頂，而作是言：
「地藏！地藏！汝之神力，不可思議；^lb汝之慈悲，不可思議；汝之智慧，不可思議；汝^lb之辯才，不可思議。
正使十方諸佛，讚歎宣說^lb汝之不思議事，千萬劫中，不能得盡。
地藏！地藏！^lb記吾今日在忉利天中，於百千萬億不可說不^lb可說一切諸佛菩薩、天龍八部大會之中，
再以^lb人天諸眾生等，未出三界，在火宅中者，付囑^pb92於汝。
無令是諸眾生，墮惡趣中一日一夜，何^lb況更落五無間及阿鼻地獄，動經千萬億劫，^lb無有出期？
「地藏！是南閻浮提眾生，志性無定，^lb習惡者多，縱發善心，須臾即退，若遇惡緣，念^lb念增長。
以是之故，吾分是形，百千億化度，隨^pb93其根性而度脫之。
地藏！吾今殷勤以天人眾，^lb付囑於汝。
未來之世，若有天人，及善男子、善^lb女人，於佛法中，種少善根，一毛一塵，一沙一^lb渧。
汝以道力，擁護是人，漸修無上，勿令退失。
^lb復次，地藏！未來世中，若天若人，隨業報應，落^pb94在惡趣。
臨墮趣中，或至門首，是諸眾生，若能^lb念得一佛名、一菩薩名、一句一偈大乘經典。
^lb是諸眾生，汝以神力，方便救拔。
於是人所，現^lb無邊身，為碎地獄，遣令生天，受勝妙樂。」
爾時，^lb世尊而說偈言：
^lb^gatha「現在未來天人眾，  	吾今殷勤付囑汝，
^lb^gatha以大神通方便度，  	勿令墮在諸惡趣。」
^lb爾時，地藏菩薩摩訶薩胡跪合掌，白佛言：
「世^lb尊！唯願世尊，不以為慮。
未來世中，若有善男^lb子、善女人，於佛法中，一念恭敬，
我亦百千方^pb96便，度脫是人，於生死中，速得解脫。
何況聞諸^lb善事，念念修行？自然於無上道，永不退轉。」
說^lb是語時，會中有一菩薩，名虛空藏，白佛言：
「世^lb尊！我自至忉利，聞於如來讚歎地藏菩薩威^lb神勢力，不可思議。
未來世中，若有善男子、善^pb97女人，乃及一切天龍，聞此經典，及地藏名字，^lb或瞻禮形像，得幾種福利？
唯願世尊，為未來^lb現在一切眾等，略而說之。」
佛告虛空藏菩薩：^lb「諦聽！諦聽！吾當為汝分別說之。
若未來世，有^lb善男子、善女人，見地藏形像，及聞此經，乃至^pb98讀誦，
香華飲食、衣服珍寶，布施供養，讚歎瞻^lb禮，得二十八種利益：
一者天龍護念，二者善^lb果日增，三者集聖上因，四者菩提不退，五者^lb衣食豐足，
六者疾疫不臨，七者離水火災，八^lb者無盜賊厄，九者人見欽敬，十者神鬼助持，
^pb99十一者女轉男身，十二者為王臣女，十三者^lb端正相好，十四者多生天上，十五者或為帝^lb王，
十六者宿智命通，十七者有求皆從，十八^lb者眷屬歡樂，十九者諸橫銷滅，二十者業道^lb永除，
二十一者去處盡通，二十二者夜夢安^pb100樂，二十三者先亡離苦，二十四者宿福受生，^lb二十五者諸聖讚歎，
二十六者聰明利根，二^lb十七者饒慈愍心，二十八者畢竟成佛。

「復次，^lb虛空藏菩薩！若現在未來，天龍鬼神，聞地藏^lb名，禮地藏形，或聞地藏本願事行，讚歎瞻禮，^pb101得七種利益：
一者速超聖地，二者惡業銷滅，^lb三者諸佛護臨，四者菩提不退，五者增長本^lb力，六者宿命皆通，七者畢竟成佛。」
爾時，十方^lb一切諸來不可說不可說諸佛如來，及大菩^lb薩、天龍八部，聞釋迦牟尼佛，
稱揚讚歎地藏^pb102菩薩，大威神力，不可思議，歎未曾有。
是時忉^lb利天，雨無量香華，天衣珠瓔，供養釋迦牟尼^lb佛，及地藏菩薩已。
一切眾會，俱復瞻禮，合掌^lb而退。
^lb地藏菩薩本願經卷下^pb103